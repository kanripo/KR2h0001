# -*- mode: mandoku-view; -*-
#+TITLE: 兩漢博聞
#+DATE: 2015-08-24 22:36:53.465811
#+PROPERTY: ID KR2h0001
#+PROPERTY: BASEEDITION WYG    
#+PROPERTY: JUAN 御製題兩漢博聞
<pb:KR2h0001_WYG_000-1a>¶
御製題兩漢博聞¶
遷創班承范繼哉纂言功足補秦反博聞特舉兩書要¶
頗繆還兼百卷該(史記一百三十/卷舉成數也)撰者或訛楊(侃/)及魯¶
(黄魯曽考晁公武讀書志以兩漢博聞為楊侃撰其書/採前後漢書中雋語為標目先載本文而備列諸家注)¶
(釋于下不加議論亦𩔖書之體明嘉靖間長洲黄魯曽/購得其本刻而𫝊之今版久佚原本因有黄魯曽序該)¶
(撫遂稱為黄/魯曽撰誤也)注之卻讓馬(司馬/貞)和裴(駰史記注以裴駰/集解司馬貞索隠)¶
(為主而張守節正義尤詳今三注並行其餘若徐廣傅/瓚諸家之説附見者不可僂數而前漢書注惟載顔師)¶
(古後漢書注惟列章懐太子賢其諸家注/釋雖亦附録不能如史記之三注並行也)因披遺籍知¶
<pb:KR2h0001_WYG_000-1b>¶
來雨(周厚堉家蔵書處名來雨樓是時盻澤/甚殷見樓名亦為心動故落句及之)正值望霖¶
雨庶來¶
#+PROPERTY: JUAN 提要
<pb:KR2h0001_WYG_000-2a>¶
欽定四庫全書　　　　史部八¶
　兩漢博聞　　　　　　史鈔𩔖¶
　　提要¶
　　　　(臣/)等謹案兩漢博聞十二卷明嘉靖中黄魯¶
　　　　曽刋本不著撰人名氏案晁公武讀書志乃¶
　　　　宋楊侃所編也侃錢塘人端拱中進士官至¶
　　　　集賢院學士晚為制誥避真宗舊諱更名大¶
　　　　雅是編摘録前後漢書不依篇第不分門𩔖¶
<pb:KR2h0001_WYG_000-2b>¶
　　　　惟簡擇其字句故事列為標目而節取顔師¶
　　　　古及章懐太子注列於其下凡前漢書七卷¶
　　　　後漢書五卷雖於史學無闗然較他𩔖書採¶
　　　　摭雜説者究為雅馴後漢書中間有引及前¶
　　　　漢書者必標顔師古字而所引梁劉昭續漢¶
　　　　志註乃與章懐註無别體例未免少疎至所¶
　　　　列紀傳篇目亦徃徃多有訛舛然如四皓條¶
　　　　下引顔師古註曰四皓稱號本起於此更無¶
<pb:KR2h0001_WYG_000-3a>¶
　　　　姓名可稱盖隱居之人匿迹逺害不自標顯¶
　　　　秘其氏族故史𫝊無得而詳至於皇甫謐圈¶
　　　　稱之徒及諸地理書説竟為四人安姓字自¶
　　　　相錯互語又不經班氏不載于書諸家皆臆¶
　　　　説今並棄畧一無取焉云云明監本漢書註¶
　　　　竟佚此條惟頼此書幸存則亦非無資考證¶
　　　　者矣乾隆四十三年九月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
<pb:KR2h0001_WYG_000-3b>¶
　　　　　　　　總　校　官　(臣/)　陸　費　墀¶
#+PROPERTY: JUAN 原序
<pb:KR2h0001_WYG_000-4a>¶
兩漢博聞原序¶
自狂秦書儒之禍而三代之文不覽者多矣漢興如隋¶
何魯兩生輩或者亦焚坑孑遺之子未可謂之宏雅也¶
厥後陳農求遺書於天下而未火者出焉蓋異於孔壁¶
之所藏有所槩限者矣由是人漸以傳習文始向盛如¶
司馬遷之史記亦煩心於勤敏播迹於勞瘁以成之而¶
兩漢書則又有所因述採輯頗易其間註釋訓詁不𫉬¶
盡遍近古載籍莫過於兩漢書也而訛謬弗考形似弗¶
<pb:KR2h0001_WYG_000-4b>¶
辨則何以下淫於羣編耶韓子所謂記事者必提其要¶
纂言者必鈎其𤣥宋儒之意以為讀書者讀其實而已¶
其浮泛㳺移之辭奚足篤尚此兩漢博聞之不可以或¶
少也予幼學𤨏尾促狹習奔時之業遵俗師之課而壁¶
光螢焰注精於漢書博聞一書未之快目晩嵗方遇録¶
本驚歎曰初讀漢書之年而以此備叅考決疑貳何其¶
詔我以徽哉今衰頽之甚欲再循其次如少齡氣鋭之¶
時不能一强逮矣乃思立達者天下之公開鑿者先民¶
<pb:KR2h0001_WYG_000-5a>¶
之哲急用鋟諸梓以為讀漢書者之啓鑰庶乎不坐我¶
弊挾持其聰明恢拓其智慮俾學者俱為宏儒則有作¶
必敷國華有言必為世道且有以迥絶乎不根之陋語¶
移責乎非古之纎家而今一時任俗率狼戾離披見此¶
書者是猶覿南威而匿鬼貌覩尚織而毁牛衣矣何則¶
有天降之人斯有天發之言有天發之言斯有天成之¶
文莫非模諸古而濟之以才出諸心而緯之以思講諸¶
𩔖而達之以神其月更而嵗不同者自爾焯然蔚然掞¶
<pb:KR2h0001_WYG_000-5b>¶
天章而炳地理非由妄以綴之虚以屬之也此又不可¶
以容譏喙肆哂頰焉噫鄭賢記世叔討論之長左史稱¶
子産博雅之學其不異於此書乎嘉靖戊午元日黃魯¶
曾撰¶
　¶
　¶
　¶
　兩漢博聞原序¶
